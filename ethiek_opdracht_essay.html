<!DOCTYPE html>
<html>
  <head>
    <meta http-equiv="Content-Type" content="text/html; charset=UTF-8" />
	<link href="css/normalize.css" rel="stylesheet">
    <link href="css/ai.css" rel="stylesheet" type="text/css" />
	<link href="css/menus.css" rel="stylesheet" type="text/css" />
	<link href="css/treeview.css" rel="stylesheet" type="text/css" />
    <script src="treeview.js"></script>
	<title>Kunstmatige Intelligentie</title>
    <script type="text/javascript" src="https://cdnjs.cloudflare.com/ajax/libs/mathjax/2.7.1/MathJax.js?config=TeX-AMS-MML_HTMLorMML"></script>
	<script type="text/x-mathjax-config">
	  MathJax.Hub.Config({
		tex2jax: { inlineMath: [['$','$'],['\\(','\\)']] }
	  });
	</script>
  </head>
  <body  id="ethiekenai" onload="initTreeview();" >
    <a name="Inleiding" style="counter-reset: subsection 3;"></a>
    <header class="paragraaf titel">Opdracht: Schrijf een essay over ethiek en AI</header>
    <section>
	<h4 class="pad" id="path_lead"><a href="index.htm" target="_parent">Kunstmatige Intelligentie</a>/<a href="inleiding_ethiek.html" target="_parent">Ethiek en AI</a>/Opdracht: Schrijf een essay over ethiek en AI</h4> 
    <div style="height: 100px;">
		<div style="float:right;">
			<a rel="license" href="https://creativecommons.org/licenses/by-nc-sa/4.0/">
			<img alt="Creative Commons License" style="border-width:0" src="https://i.creativecommons.org/l/by-nc-sa/4.0/88x31.png" /></a>
			<br />This work is licensed under a
			<br />
			<a rel="license" href="https://creativecommons.org/licenses/by-nc-sa/4.0/">Creative Commons Attribution-NonCommercial-ShareAlike
				4.0
			<br />International License</a>.
		</div>
			</div>
	</section>
	<div class="navbar">
		<a href="#Inleiding">Inleiding</a>
		<a href="#Hints_Tips">Hints &amp; Tips</a>
		<a href="#Zelfevaluatie">Zelfevaluatie</a>
	</div>
	<article>
	<p>Het doel van deze lessenserie is om je te leren na te denken over de ethische aspecten van AI, en om daarmee verbeterstrategieën te vinden waardoor AI-systemen zowel nuttiger als eerlijker, transparanter en veiliger worden. De individuele eindopdracht van de lessenserie is daarom om een essay te schrijven over de implicaties van AI voor de maatschappij, bekeken vanuit de ethische aspecten rond AI. We kiezen bewust voor het schrijven van een essay als vorm. Door je gedachten te ordenen en op te schrijven in een logisch verhaal ga je namelijk vanzelf creatief nadenken over je eigen benadering of stijl bij het toepassen van AI.
	</p>
	<h3>Eindopdracht:</h3>
	<p>Schrijf een essay over de implicaties van AI voor de maatschappij, bekeken vanuit de ethische aspecten en het nut van een AI-toepassing. Wees vooral creatief en gebruik je eigen stijl. Zorg dat je essay leuk is en boeiend om te lezen en maak het niet te technisch of te ingewikkeld. Schrijf je essay over een specifieke AI-toepassing, of reflecteer op wat je in deze lessenserie hebt geleerd. Misschien vond je de engheidsmatrix heel leuk (of juist niet) en wil je daar je verhaal over schrijven. Of misschien wil je juist schrijven over de checklists voor ethische aspecten of het nut van AI-toepassingen die je hebt gemaakt. Het belangrijkste: wees creatief en maak een leuk en niet te lang verhaal. Mik voor je essay op ongeveer 750 woorden, maar 100 woorden meer of minder is geen probleem, zolang het verhaal maar leuk, boeiend en leerzaam is voor anderen.
	</p>
	<a id="Hints_Tips"></a><br/>
	<h2>Hints &amp; Tips bij het schrijven van je essay</h2>
	<p>Om je te ondersteunen, bieden we wat hints & tips voor het schrijven van je essay, waarbij we benadrukken dat we willen dat je vooral creatief denkt en je eigen benadering of stijl gebruikt voor het schrijven ervan: 
	</p>
	<ol>
	<li>Een essay begint meestal met een vraag en probeert die vraag te beantwoorden op basis van onderzoek naar bestaande theorieën en door de eigen evaluatie van de schrijver. Een essay kan resultaten van praktisch onderzoek bevatten, als dat helpt het verhaal te ondersteunen. Belangrijk is om er vooral je eigen verhaal van te maken.</li>
	<li>Maak van je essay een smakelijk broodje hamburger:
		<ol style="list-style-type: lower-alpha">
		<li>Zorg voor een stevige bodem waarin je je verhaal neerzet en het voor de lezer interessant maakt om de rest van je verhaal te lezen. Dit is de inleiding van je verhaal.</li>
		<li>Het middengedeelte, de hamburger zelf, is het belangrijkst: dit deel is meestal opgezet als een samensmelting (synthese) van de verzamelde kennis die je hebt opgedaan uit bestaande teksten en uit je eigen meningen en argumenten. Je mag best creatief een stelling innemen maar bekijk je verhaal altijd van meerdere kanten. Je kunt dit deel bijvoorbeeld opzetten als een hoofdinhoud, bevindingen en een stukje analyse.</li>
		<li>Aan het einde komt de conclusie er als een knapperig blaadje sla, wat smeuïge saus en een lekkere bovenkant van een broodje bovenop als een conclusie van je verhaal. Bedenk bijvoorbeeld een verrassende uitsmijter waarmee je eindigt.</li>
		</ol>
		</li>
	<li>In je essay dicteert het denkproces van de vraag die je wil beantwoorden de structuur van het hoofdgedeelte van een essay. Bereid een essay voor waarin de belangrijkste implicaties  (gevolgen) van AI worden behandeld. Het doel van de individuele opdracht is om je te stimuleren creatief na te denken over de implicaties van AI, vooral voor jezelf en voor de maatschappij. </li>
	</ol>
	
	<a id="Zelfevaluatie"></a><br/>
	<h2>Doe een zelfevaluatie van je essay</h2>
	<p>Wanneer je klaar bent met het schrijven van je essay kun je met behulp van de onderstaande tabel een zelfevaluatie doen. Lees je essay goed door en geef voor jezelf aan hoe je scoort op de onderstaande aspecten. Probeer je essay vervolgens te verbeteren en een hogere score in je zelfevaluatie te behalen. Als een richtlijn kun je de volgende scores aanhouden: heb je minder dan acht punten? Dan moet je écht je best doen om je essay te verbeteren. Heb je tussen acht en twaalf punten? Prima, maar er is misschien wél ruimte om je essay toch nog wat te verbeteren. Meer dan twaalf punten? Uitstekend gedaan! Je hebt een hartstikke goed essay geschreven dat je met een goed gevoel kunt inleveren.
	</p>
	<div style="overflow: scroll both; width: 100%; height: 600px;">
	<table class="rubrics borders1bc">
	<thead>
	<tr>
		<th>Criteria naam</th>
		<th>Criteria omschrijving</th>
		<th>Matig (1)</th>
		<th>Goed (3)</th>
		<th>Uitstekend (5)</th>
	</tr>
	<thead>
	<tbody>
	<tr>
		<th>
Het doel en de vraag van je essay
		</th>
		<td>
Wat is het doel van het essay en de vraag die de auteur probeert te beantwoorden? Een essay begint meestal met een vraag en probeert die vraag te beantwoorden op basis van onderzoek naar bestaande theorieën en door de eigen evaluatie van de schrijver.
		</td>
		<td>
Het is onduidelijk wat het doel van het essay is: de vraag ontbreekt of is niet erg duidelijk. Er is geen link met onderzoek naar bestaande theorieën en de eigen evaluatie van de schrijver.
		</td>
		<td>
Het doel en de vraagstelling van het essay zijn gedefinieerd, maar er wordt geen duidelijke link gelegd met onderzoek naar bestaande theorieën en de eigen evaluatie van de schrijver.
		</td>
		<td>
Het doel en de vraagstelling van het essay worden heel duidelijk beschreven, en er wordt een heel duidelijke link gelegd met onderzoek naar bestaande theorieën en de eigen evaluatie van de schrijver. Het essay bevat resultaten van praktisch onderzoek die de conclusies van de schrijver helpen ondersteunen.
		</td>
	</tr>
	<tr>
		<th>
Inhoud van je essay
		</th>
		<td>
Wat is de inhoud van het essay? Dit is afhankelijk van het proces waarin de essayvraag wordt uitgewerkt. De inhoud bestaat meestal uit samensmelting (een synthese) van de kennis die is opgedaan in bestaande teksten en uit de eigen meningen en argumenten van de schrijver ervan.
		</td>
		<td>
De inhoud van het essay wordt op een onduidelijke manier beschreven. Het is niet duidelijk welke delen van de inhoud het resultaat zijn van kennis die is opgedaan in bestaande teksten of eigen meningen en argumenten van de auteur.
		</td>
		<td>
De inhoud van het essay wordt op een duidelijke manier beschreven. Het is echter niet altijd duidelijk welke delen van de inhoud het resultaat zijn van kennis uit bestaande teksten of eigen meningen en argumenten van de auteur.
		</td>
		<td>
De inhoud van het essay wordt op een zeer duidelijke manier beschreven. Het essay omvat een heldere synthese van kennis die is opgedaan uit bestaande teksten en uit de eigen mening en argumentatie van de auteur.
		</td>
	</tr>
	<tr>
		<th>
Opzet en structuur van je essay
		</th>
		<td>
Wat is de opzet en de structuur van het essay? Meestal heeft een essay een inleiding en een conclusie. De hoofdinhoud, bevindingen en analyse komen er tussenin. 
		</td>
		<td>
De opzet en de structuur van het essay zijn onduidelijk en rommelig. Er is geen goede inleiding en een conclusie ontbreekt.
		</td>
		<td>
De opzet en opbouw van het essay zijn duidelijk, maar een goede inleiding ontbreekt en de conclusie is niet altijd duidelijk gekoppeld aan de vraagstelling en het doel.
		</td>
		<td>
De opzet en de structuur van het essay zijn zeer duidelijk. Het essay maakt gebruik van een inleiding en conclusie, met een zeer sterke link met de vraag en het doel. Het denkproces wordt heel duidelijk beschreven.
		</td>
	</tr>
	<tr>
		<th>
Idee en volledigheid van je essay
		</th>
		<td>
Bepaal of er een verbindend thema of hoofdidee is. Bevat het essay inhoud die van toegevoegde waarde is voor anderen? Wordt er belangrijke informatie verstrekt? Lijkt het compleet? Hoe waarschijnlijk is het dat anderen dit product echt nuttig zullen vinden?
		</td>
		<td>
Het is moeilijk om de hoofdgedachte te onderscheiden. Het essay is te kort of te repetitief om een focus vast te stellen of vast te houden. Geen grote bijdrage voor anderen. Er is wel wat inhoud, maar dingen zijn ofwel beperkt, onvolledig of misschien zelfs onjuist. Niet iets om anderen aan te bevelen.
		</td>
		<td>
Het essay heeft een verenigend thema of hoofdidee, maar de samenhang kan beter. Het essay geeft een boeiend en uitgebreid overzicht van een AI-onderwerp, maar het kan nóg beter. Echt relevante informatie ontbreekt of is elders wel beschikbaar maar er wordt niet naar verwezen. Het is okay, maar niet briljant.
		</td>
		<td>
Het essay heeft een verbindend thema of hoofdidee zonder af te wijken van de rode draad. Het levert een duidelijke bijdrage aan de kennis van AI. Anderen die dit verhaal lezen, krijgen waarschijnlijk een compleet beeld en hoeven niet veel verder te zoeken. Het essay is compleet en de kennis van AI is uitgebreid met een mooie aanvullende bijdrage.
		</td>
	</tr>
</tbody>
</table>
	</div>
	</article>
  </body>
</html>
